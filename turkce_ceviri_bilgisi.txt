Çevirilerinizin karakter kodlaması UTF-8 olmak zorunda değildir.
ISO-8859-9 da kullanabilirsiniz. Yalnız XML başlığında hangi
dosya içeriğini hangi kodlamayla yazdığınızı belirtmeniz önemlidir.
Aksi takdirde çıktı hatalı görünür. XML dosyanın kodlaması ile
dönüşüm ürününün kodlaması aynı olmak zorunda değildir.
<?xml version="1.0" encoding="utf-8"?>
veya
<?xml version="1.0" encoding="iso-8859-9"?>
Windows 1254 ile ISO-8859-9 hemen hemen aynıdır. Bu bakımdan
Windows’da yaptığınız çeviri için bu başlık satırını kullanabilirsiniz.
---
Asıl dikkat etmeniz gereken satırsonu karakteridir. Satırsonu karakterleri
Unix türünde olmalıdır.
---
XML başlığının altında bulunan CVS bilgi satırına dokunmuyoruz. O satır
yaptığınız çevirinin sürümünü içerecek. O satırın altına şöyle bir
satır ekleyin:

<!-- EN-Revision: 1.56 Maintainer: flarecaster Status: working -->

1.56 özgün belgenin sürüm numarası, flarecaster çevirmenin CVS
kullanıcı adı, sonuncusu ise dosyanın durumunu gösterecek.
Çeviri tamamlandığında oraya ready yazacaksınız.

Böylece özgün belgenin sürüm numarası değiştiğinde cvs diff
ile iki sürüm arasındaki farkı kolayca görebilecek, tüm dosyayı
yeni baştan elden geçirmekten kurtulacağız.
Yani çeviriyi güncellemek kolaylaşacak. Tabii, çeviriyi yapan
güncelleyecek ;-)

Güncelleme sırasında 1.56 yerine özgün belgenin yeni sürüm numarasını
yazmayı unutmuyoruz.

Bu satırları kullanan bir betik de yazmışlar. Bu betik sayesinde hangi
dosyaların eskimiş olduğunu öğrenebiliyoruz. Çalışma dizininizde
scripts/revcheck.php tr > ../revisions.html
komutunu verirseniz, revisions.html, dosyaların durumunu gösteriyor.
--
Dosyalar içinde <para>test english</para> şeklinde etiketler vardır. 
Bu etiketler HTML etiketleri gibidir, aynen bırakılmalıdır. 
Yani metin, çevrilmiş haliyle <para>deneme İngilizce</para> haline gelecektir.
---
Ayrıca özel kullanımı olan değişkenler vardır. Bu değişkenler & ile başlar ve
; ile biter. Bu değişkenler de çevrilmemelidir.

Örnek:
Array &Functions;

Çevrilmiş hali:
Dizi &Functions;

Bu değişkenler tanımlandığı dosyada çevrildiğinden, ayrıca çevrilmez.
Bazı başlangıç etiketlerinde bulunan öznitelikleri de çevirmeyeceksiniz.
Linux kullananların çeviriyi kate üzerinde yapmasını öneririm. XML
dosyaları renklendirdiğinden çeviri daha kolay olur. Ayrıca XML dosyanın
geçerliliğini de kate’e sınatabilirsiniz. Bazı etiketleri yanlışlıkla
silerseniz, depoya hatalı dosya teslim etmekten kurtulabilirsiniz.

Ama siz siz olun buna da fazla güvenmeyin ve PhD kurun. PhD’yi pear ile
kurmaya çalışmayın; hata veriyor. phd yerine çalışma dizininizde
şu komutları kullanın:

$ php configure.php --with-lang=tr

komutu ile bir hata yapıp yapmadığınıza baktıktan sonra sorun yoksa
şu satırları bir betiğe yazıp betiği çalıştırın.

export TZ='Europe/Istanbul'
php ../PhD/build.php -f xhtml -t bightml -d .manual.xml

Betik bightml.html dosyasını üretecek. Bu seçenekleri vermezseniz
build.php üretebildiği bütün dosya türlerini üretiyor ve bu arada boşa zaman
ve kaynak harcanmış oluyor.
---
Aşağıda bilinen İngilizce terimlerin Türkçe karşılıkları yazılmıştır.
AMACIMIZ AYNI TERİMLERİ KULLANMAKTIR. TERİMDEN EMİN DEĞİLSENIZ BURAYA BAKIN.

Yeni dosyaları çevirmeye başlamadan önce mevcut dosyaları baştan çeviricesine
elden geçirelim. Böylece hem terim uyumsuzluklarından kurtulur hem de
sürüm takibini şimdiden hayata geçirmiş oluruz. Dosyaları üstlenenler
çeviriyi elden geçirmeye başlamadan önce dosya başlık satırlarını
depoda güncellesinler, böylece bir dosya üzerinde iki kişinin çalışmasını
engellemiş oluruz. Elden geçirilen dosyalara

<!-- Emeği geçenler: Cumhur Onat, Serdar Soydemir, Ekin Koç, Buğra Gökalp Okçu -->

biçeminde üçüncü bir açıklama satırı daha eklerseniz, bizden öncekileri 
onurlandırmış oluruz. Bu isimleri ben language-defs.ent dosyası için 
listede bulduğum commit iletilerinden topladım. Siz de aynısını yapabilirsiniz.
Listeye kendi adınızı da yazmayı unutmayın.

Bu arada her cvs commit öncesi bir cvs update yapmayı kesinlikle 
ihmal etmiyoruz. Ayrıca commit işleminde neyi niçin yaptığınızı
kısaca belirtin; "New Turkish translations" veya "update for sync
with English docs." gibi. Bunlar olayı ne kadar ciddiye aldığınızı
gösterir.

BURADA OLMAYAN TERİMLERİ EN ÜSTE EKLEYİNİZ.
Mevcut terimleri değiştirmeyin. Bu terimler belgeler.org’da ve Apache
belgelerinde kullanılan terimlerdir. Önerinizi tartışmak isterseniz, 
listeye yazın tartışalım.

================================================
`               &apos;                  BU KODLANMIS HALIDIR, ` YERINE BUNU KULLANINIZ.
Abstract        Metin için "Özet" ifadeler için "soyut", bu bir işlev ismi ise işlev mutlak değer üretir.
Array		Dizi
Associative Array   İlintili Dizi
Backslash       Ters bölü
Binary          Programsa kastedilen "çalıştırılabilir", veri türü ise çevrilmez, 
		veri türünü niteliyorsa "ikil", bir işleci niteliyorsa "iki terimli".
Boolean         Kendisi veri türü ise çevrilmez. Veri türünü niteliyorsa "mantıksal"
Callback	Geriçağırım
CGI             Açılımı yazıyor olsa bile kısaltmayı kullanın ama Türkçe okunuşuna
		göre ek verin (CGI’nin açılımı, gibi). Bunu tüm kısaltmalara
		uygulayın. Bu çevirileri İng. bilmeyenler okuyacak.
Class           Sınıf
Compile         Derleme
Constants       Sabitler (Değişmezler değil!)
Control Structure    Denetim Yapısı
Default         Öntanımlı
Detail		Ayrıntı (lütfen "detay" diye çevirmeyin)
double quote    çift tırnak "
Exception       İstisna
Escape		Escape tuşu için çevrilmez.
Escape character	Önceleme karakteri
Executable      Çalıştırılabilir
Form            Form
Function	İşlev
Idle		Boşakoşum
Interpreter     Yorumlayıcı
integer         tamsayı
Method		Yöntem
mixed           karışık
NULL            Bir sabit ise çevrilmez. Cümle içinde "boş değer"..
Object          Nesne
Operand		Terim
Operator        İşleç
Parameter       Değiştirge
Pointer         Fare oku sözkonusu ise "imleç", C tarzı pointer için "gösterici.
Resource        Özkaynak
root user       root kullanıcı (Linux’ta root en yetkili kullanıcının ismidir).
Runtime         Çalışma anı
Server          Sunucu
single quote    tek tırnak '
Slash           Bölü imi
String  	Dizgi
Script          Betik
Scripting       Kodlama, kod yazma
Tertiary	Üç terimli
Type            Tür veya veri türü (veri türü anlamında kullanılmışsa "veri türü"
		diye açık açık yazın.
Unary		Tek terimli
Variable        Değişken
================================================
